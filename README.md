# ФМИ - Перлите на мъдростта

### д-р Владислав Ненчев

#### Декларативно програмиране в процедурните езици

* "Описание на системата на човешки език - идва някакъв клиент и почва да фъфли какво иска..."
* "Технически език -- ами не е езика на Хемингуей..."
* "Имайте предвид, че всичко това което ще правим е една голяма илюзия -- накрая се стига в процесора до едно голямо джамбуре с числа..."
* "Ето, почти.. още малко и ще стане n^2, обаче не можете да го реализирате..."
* "Реалният свят обикновенно не е толкова хубав, колкото една граматика..."
* "Абе то човек и на ум не работи с големи числа за константна сложност..."
* "На алгоритъма естествено не му плащате заплата, осигуровки..."
* "Тия редици си имат приложения, не са колкото да си запълни човек материала с примери..."
* По повод RPN - "Технически е много удобно, ама човек, който е учил в съвременно училище.. всъщност, не знам дали в Полша така ги учат..."
* "Значи, ако има if, има цикли, все още няма да се сърдя..."

### д-р П. Армянов

#### Структури от данни

* "...но тук, на вашата планета, планините..."

#### Управление на паметта

* "Update-ваш си любимото приложение за четене на вестници и изхвърляш всичкия нужен хардуер - външни устройства и така нататък. Почти същото като при Apple - те успешно го прилагат с години."
* "Не че съм антифен на Apple, но съм антифен на Apple."
* "... е да, пренасяш данни със скоростта на светлината. Абе има още какво да се желае..."

### доц. д-р Атанас Семерджиев

#### Управление на паметта

* "Все едно да гледаш ревюта на процесори във вестник Уикенд."
* "Не съм чак толкова силен програмист. Не мога да вдигам сървъри - тежат си по 20-30 килограма."
* "Силициевата долина е в Щатите, а при нас... при нас е Силиконовата... долу при Митьо Пайнера."

### проф. К. Калоянова

#### Анализ и проектиране на информационни системи

* "...има такива, неучтиви банкомати."

### доц. П. Павлов

#### Системи за е-бизнес

* "Ние, колеги, с тъмната страна на е-бизнеса няма да се занимаваме в този курс." -- 2016-10-06

### доц. П. Матеев

#### Статистическа лаборатория

* "Ние в този курс ще се опитаме да трупаме знания за Статистиката... с какво се яде... къде се харчи..." -- 2016-10-07
* "Имаше нещо, което се наричаше 'морал'..." -- 2016-10-07

### доц. П. Бойчев

#### Програмиране с WebGL

* "В компютърната графика всичко красиво е тежко...Ха-ха, аз съм много красив...а пък вие всичките сте грозни."

### гл.ас. д-р Георги Георгиев(Скелета)

#### Консултация за държавен изпит

* "Ваше лично право е да се молите на всякакви имагинерни инстанции: богове, светци и други... със съмнителна достоверност."

### проф. д-р Тинко Тинчев

#### Логическо програмиране

* "Математиката не е само наука. Най-малкото е религия."

#### Дескриптивни логики

* "Въпросът е кога ще дойде волтовата дъга, само това ме интересува." ~ относно теча в зала 501

### доц. д-р Генадий Агре

#### Машинно самообучение

* "Малко като в северното племе чукча - има едно, две, много..."
* "Ние се опитваме да търсим черна котка в тъмна стая, но там няма котка - каквито и алгоритми да ползваме, няма резултат."
* "Но 'няма никой в стаята' все пак е отговор."
* "Една грешка в 1 млн. примера - което, меко казано, не е много добре."
* "И край - капанът се затвори, а вътре - не ми е удобно да казвам какво..."
* "Дайте да измислим език, който да може да описва всичко - конюнкции, дизюнкции, отрицания..."
* "По такъв алгоритъм - 25% от пациентите са с грешна диагноза. То това е почти като в реалноста."
* "Quinlan е бащата на класификационните дървета. Или поне един от бащите. Майката не я знам."
* "Вроден недостатък на дърветата е да се нагаждат. Ние се борим с това като ги подрязваме."
* "Но не бързаме да режем, защото, знаете, обрязването е необратим процес."
* "... Даваш на дървото някой друг ден, то казва - питай жената на Христо!"
* "Тука една табличка, да не ви плаша, с отдавна забравени неща от математическата логика, ще си ги видите вкъщи, да си се плашите на спокойствие."
* "Но второто детенце при нас се получи едно жирафче - има три правила..."
* "Кога ще е следващото контролно? Ще ви кажа, такива неща от вас няма да скрия."
* "Хайде, колеги, сядайте. Както казват в затвора, 'по-рано влезеш, по-рано излезеш'."
* "Каква е вероятността човек да има червено гърло? Ами, отваряме, гледаме..."
* "Бях в Амстердам, и реших да опитам много бири, ама да не са безалкохолни, и за това внимателно чета малките букви. И в крайна сметка, не видях, те хората с големи букви написали 'безалкохолна'."
* "Най-добрата диагноза - от патоанатома..."
* "Не можем да кажем, че тази баба е много по-баба от другата баба."
* "Разстоянието от главата до опашката на крокодила е същото както от опашката до главата."
* "Чакайте, до класифициране - като до небето..."
* "Аз взех произволни хора - хванах ги по стълбите и в залата..."
* "Не е разстоянието между два класа! Не ме карайте да псувам!"
* "Нула плюс 7 е 8. Защо да не е 8? Мълчат хората в залата, съгласни са."
* "... и забиваме центроида е тука да виси в междузвездното пространоство..."
* "Ако сега влезе 'нещо' в стаята, можем да го сравним само със стол1 и със стол2."
* "Датата за изпита я определихме, така, половината работа е свършена, може да си ходим."
* "Двойнствения Лагранжиан вече не е 'Машинно самообучение' а е 'Числени методи'."
* "...хилбертово пространство на възпроизвеждащи се ядра..."
* "Не знам в какво пространство трябва да го направя, но знам, че мога да го направя."
* "В науката много често е така, хващаш някакъв термин и никой не знае защо е избран, ама звучи добре, и това е термина."

#### Извличане на закономерности от данни

* "Тази дефиниция е много дълго изречение, почти в немски стил - докато стигнеш до края и си забравил началото."
* "Хората много обичат да пишат в интернет, после да се види, че са написали нещо с печатни букви."
* "Няма нужда да изпиеш цялото буре, че да разбереш, че вътре има зеле."
* "Има все пак творчество в data mining-а, но в подготвителната фаза то е основно каква лопата да вземеш."
* "Трябва да подхождате към задачата оптимистично - проблеми ще има, спокойно."
* "Ако напишеш статия, и няма думите Deep NN, изобщо не ти я разглеждат. Много модерни думички."
* "Макар че всички знаем, че размерът има значение, тук по-добре да го намалим." ~ на лекция за методи за намаляване чрез подбор

### доц. д-р Деян Палежев

#### Практическо машинно самообучение

* "Статистиката се отнася към математиката както witchcraft-a към медицината."
